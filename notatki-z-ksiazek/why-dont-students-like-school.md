---
layout: default
title: Notatki z Why Don't Students Like School?
permalink: /notatki-z-ksiazek/why-dont-students-like-school/
---

# Daniel T. Willingham - Why Don't Students Like School?
<br>
Autor jest dyplomowanym na Harvardzie psychologiem, nauczycielem i badaczem z zakresu kognitywistyki w nauczaniu osób w szkołach średnich<br>
[wiki: Kognitywistyka jest nauką multidyscyplinarną i interdyscyplinarną, znajduje się na pograniczu wielu dziedzin: psychologii poznawczej, neurobiologii,filozofii umysłu, sztucznej inteligencji, lingwistyki (lingwistyka kognitywna) oraz logiki i fizyki. Główne obszary badawcze w obrębie tej dziedziny to reprezentacja wiedzy, język, uczenie się, myślenie, percepcja, świadomość, podejmowanie decyzji oraz inteligencja (tzw. inteligencja kognitywna).]
<br>

# Rozdział 1 - Dlaczego uczniowie nie lubią szkoły?

Mózg nie jest stworzony do myślenia a wprost przeciwnie, jest zbudowany tak, żeby unikać myślenia. Myślenie jest wolne i zawodne.<br>
Ludzie są ciekawi i lubią rozwiązywać problemy, pod warunkiem, że osiągają w tym sukcesy - zbyt trudne problemy zniechęcają.

Głównym zadaniem mózgu jest zarządzanie ciałem, dlatego aktywności typu widzenie i poruszanie się przychodzą nam tak łatwo, mózg robi je efektywnie i niezawodnie, bo to jest nam niezbędne, podczas gdy myślenie to tylko dodatek.

Kiedy to tylko możliwe nie myślimy, zamiast tego bazujemy na pamięci. Większość problemów, które napotykamy, rozwiązaliśmy (albo poznaliśmy cudze rozwiązanie) w przeszłości, więc jedynie powtarzamy nauczone zachowanie.

Pamięć, pomimo tego, że możemy na nią narzekać, bo u każdego działa gorzej niż np system odpowiedzialny za widzenie czy słyszenie, jest jednak znacznie mniej zawodna od myślenia, poza tym dostarcza rozwiązania szybko i przy niewielkim wysiłku.

"Przez większość czasu robimy to, co robimy przez większość czasu"<br>
Bardzo rzadko zdarza nam się myśleć i działać w nowy sposób, zdecydowaną większość naszych zachowań powtarzamy w identyczny sposób, a zatem wykorzystujemy naszą pamięć.<br>
Gdybyśmy próbowali robić wszystko za każdym razem inaczej, życie bardzo szybko stałoby się dla nas męczące, ponieważ myślenie wymaga bardzo dużo energii i zaangażowania.

Mózg unika myślenia za wszelką cenę, dlatego tak szybko uczymy się zadań, które początkowo są strasznie trudne - np skupianie się na przeróżnych elementach podczas nauki jazdy samochodem z czasem staje się całkowicie automatyczne.

Pomimo, że jest to tak trudne, przy spełnieniu określonych warunków lubimy myśleć, jesteśmy naturalnie ciekawskimi stworzeniami.

Rozwiązanie problemu (czyli osiągnięcie sukcesu), obojętne czy chodzi o zrozumienie czegoś, zaplanowanie czegoś czy wymyślenie jakiegoś pomysłu, jest dla ludzi przyjemne, wydzielana jest wtedy dopamina, czujemy się nagrodzeni samym faktem dokonania czegoś.<br>
Należy zwrócić tutaj uwagę między rozwiązywaniem zadania a zmaganiem się z zadaniem - jeśli nie widzimy, że osiągamy progres, wtedy szybko zadanie staje się frustrujące.<br>
Nie czujemy przyjemności również wtedy, kiedy ktoś nam da odpowiedź albo daje zbyt mocne podpowiedzi, tzn musimy czuć, że samodzielnie rozwiązaliśmy zadanie z ew. maleńkim nakierowaniem.

Dlaczego ludzie lubią rozwiązywać np krzyżówki, ale nie problemy algebraiczne? Dlaczego wolą przeczytać biografię Bono od kogoś mniej znanego?<br>
Intuicyjna odpowiedź "bo jedno jest ciekawsze od drugiego", czyli że liczy się treść, jest błędna. Często temat, który nas pozornie zupełnie nie interesuje nagle staje się ciekawy, i przeciwnie, nudzimy się podczas robienia czegoś pomimo, że ogólnie jesteśmy tym zafascynowani.<br>
Treść może nas zachęcić do zainteresowania się, ale nie podtrzyma uwagi.<br>
Kręci nas rozwiązywanie problemów, ale nie mogą być one zbyt proste, ani zbyt trudne, muszą być wyzwaniem, ale musimy jednocześnie czuć, że temu wyzwaniu damy radę sprostać. Chcemy się wysilić, ale nie za mocno.


Najprostszy model umysłu:<br>
Otoczenie ---> Pamięć robocza <---> Pamięć długoterminowa

Możemy przyjąć w uproszczeniu, że pamięć robocza to świadomość.<br>
Za każdym razem jak usłyszymy coś albo spojrzymy na coś świadomie, rzeczy te "obrabiamy" w naszej pamięci roboczej.<br>
Pamięć długoterminowa to "magazyn" w którym znajduje się cała nasza wiedza o świecie, wszelkie pojęcia, także te abstrakcyjne.<br>
Za każdym razem kiedy zwracamy uwagę na coś czego nie ma (np wyobrazimy sobie głos osoby, której nie ma w pomieszczeniu) albo przypominamy sobie jakiś fakt (np jakiego koloru są niedźwiedzie polarne?), wtedy przywołujemy coś z pamięci długoterminowej do pamięci roboczej.<br>

!!!!!!!!!!!!!!!!!<br>
Myślenie zachodzi wtedy, gdy w pamięci roboczej łączysz W NOWY SPOSÓB informacje dochodzące z otoczenia z informacjami, które wydobyłeś z pamięci długoterminowej<br>
!!!!!!!!!!!!!!!!!

Pamięć długoterminowa zawiera także wiedzę proceduralną, czyli wspomnienia jak wykonuje się jakieś zadanie.<br>
Myślenie to łączenie informacji w pamięci roboczej, ale żebyśmy mogli to zrobić potrzebujemy wiedzy proceduralnej, musimy wiedzieć jak, co i kiedy można łączyć. To jakby przepisy na zrealizowanie konkretnego typu myślenia.

Bardzo często otoczenie nie dostarcza odpowiedniej ilości informacji i żebyśmy mogli myśleć potrzebujemy zarówno wiedzy proceduralnej jak i znajomości konkretnych faktów.<br>
Bo jak obliczysz ile to jest 18x7 ? Znasz kroki potrzebne do tego (wiedza proceduralna), ale również wiesz ile to jest 8x7 (faktyczne informacje), dzięki czemu rozwiążesz to zadanie dużo szybciej.

Pamięć robocza ma ograniczoną pojemność, to kolejna rzecz, na którą trzeba uważać, bo inaczej czujemy się przytłoczeni i szukamy ucieczki od realizacji zadania.


Podsumowując, udane myślenie zależy od tych czterech czynników:<br>
1) informacji z otoczenia<br>
2) faktów z pamięci długoterminowej<br>
3) procedur z pamięci długoterminowej<br>
4) miejsca w pamięci roboczej


<br><br>
### Jakie to ma znaczenie dla pracy w klasie:

Pamiętaj: Uczeń musi nieustannie doświadczać przyjemnego poczucia rozwiązywania problemu

<b>Upewniaj się, że cały czas istnieją jakieś problemy do rozwiązania</b><br>
Problem to niekoniecznie pytanie zadane klasie, może to być dowolne zadanie wymagające myślenia o umiarkowanym stopniu trudności. Podczas planowania lekcji pamiętaj, żeby większość czasu była przeznaczona na rozwiązywanie problemów a nie Twoje tłumaczenia. Zwracaj uwagę na to, aby zadania były tak skonstruowane, żeby rzeczywiście trzeba było myśleć i dało się je rozwiązywać a nie zgadywać odpowiedzi.

<b>Szanuj limity poznawcze swoich uczniów</b><br>
Przy konstruowaniu wyzwań pamiętaj zawsze, żeby pracowali oni z rzeczami, które są w ich pamięci długotrwałej, z rzeczami, które pamiętają. Inaczej szybko się zniechęcą i znudzą.<br>
Pamiętaj o limicie pamięci roboczej, unikaj zatem instrukcji składającej się z wielu etapów, unikaj podawania im list z niełączącymi się faktami, rzeczy wymagających myślenia na więcej niż 2,3 kroki do przodu, i wykorzystywania dopiero co nauczonych koncepcji do uczenia się kolejnego, nowego materiału (chyba że koncepcje są naprawdę bardzo proste).
Zwolnij tempo i używaj tablicy, żeby uczniowie nie musieli trzymać w pamięci roboczej wielu informacji.

<b>Przygotuj wcześniej problemy do rozwiązania</b><br>
Jak możesz sprawić, żeby zadanie było interesujące? Nie próbuj dopasować się z tematem do zainteresowań uczniów, zamiast tego skup się na tworzeniu zadań, które są po prostu angażujące, są wyzwaniem, ale takim, które uczniowie uznają od początku za możliwe do rozwiązania.<br>
Pamiętaj, że wszystko w szkole ma obracać się wokół pytań a nie odpowiedzi. Otrzymanie gotowej odpowiedzi wyłącza ciekawość i zainteresowanie, uczniowie przy pomocy nauczyciela muszą sami dochodzić do faktów.<br>
Kiedy planujesz lekcję, zastanów się nad główną informacją, z którą uczniowie mają wyjść z zajęć. Następnie zastanów się jakie może być kluczowe pytanie dla tej lekcji i jak je sformułować, aby miało odpowiedni poziom trudności dla zaangażowania Twoich uczniów i jednocześnie szanowało ich możliwości poznawcze (rzeczy w p. długoterminowej i nieprzeładowana p. robocza)

<b>Zastanów się kiedy zaskakiwać uczniów</b><br>
Nauczyciele próbują zdobywać zainteresowanie uczniów przez wybranie potencjalnie interesującego tematu albo przez demonstrację czy prezentację faktu, który ma uczniów jakoś zaskoczyć. To jest ok, ale zadziała wyłącznie wtedy, gdy uczniowie wiedzą co jest grane, gdy mają w pamięci długoterminowej odpowiednie zasoby, żeby zrozumieć skąd ten zaskakujący fakt się wziął. Trzeba to potem przekuć w angażujące zadanie, np niech jakoś rozwiną ten eksperyment myślowy, inaczej potraktują to jako chwilowe show i będzie to strata czasu.

<b>Zaakceptuj fakt, że uczniowie są przygotowani w różnym stopniu</b><br>
Nie jesteś w stanie zaangażować całej klasy w identycznym stopniu, dla jednych dane zadanie będzie zbyt proste, dla innych zbyt trudne i tylko część będzie zainteresowana pracą. Dlatego tak delikatnie na ile to możliwe podziel klasę (delikatnie tzn żeby ludzie nie czuli się gorzej przez należenie do słabszej grupy) na mniejsze grupy lub wręcz traktuj każdego indywidualnie i przydzielaj określonym osobom zadania o odpowiednim poziomie trudności. To jest bardzo ważne, inaczej uczniowie słabsi nigdy nie dojdą do poziomu lepszych, a lepsi nie zajdą tak daleko jak by mogli.

<b>Zmieniaj rytm</b><br>
Każdy nauczyciel w ciągu lekcji wielokrotnie straci uwagę uczniów, to jest nieuniknione. Należy w związku z tym nauczyć się jej odzyskiwania. Uwagę odzyskuje się poprzez wszelkiego rodzaju zmiany - np zmianę tematu, start nowego zadania lub w inny sposób, który pokaże uczniom "zmianę biegów". Planuj z góry takie zmiany i na bieżąco monitoruj uwagę klasy.

<b>Prowadź dziennik</b><br>
To wszystko wymaga z Twojej strony wiele uwagi i spostrzeżeń - nawet jeśli wydaje Ci się, że poprowadziłeś idealne zajęcia, wszyscy byli ciągle zaangażowani, teraz już wiesz jak to robić i tego dnia nigdy nie zapomnisz - to bzdura, zapisz te rzeczy i wróć do notatek po pewnym czasie, inaczej bez wątpienia pomiesza Ci się to. Spisywanie sobie, które ćwiczenia z danego materiału przygotowałeś tak, aby były odpowiednio angażujące dla klasy, powinno być dla Ciebie nawykiem.

<br><br>

### Bibliografia

#### Mniej techniczna<br>
Csikszentmihalyi, M. (1990). Flow:The psychology of optimal experience.New York: Harper Perennial.The author describes the ultimate state of interest, when one is completely absorbed in what one is doing, to the point that time itself stops.The book does not tell you how to enter this state, but it is an interesting read in its own right.<br>
Pinker, S. (1997). How the mind works. New York: Basic Books.This book covers not only thinking but also emotion, visual imagery, and other related topics. Pinker is a wonderful writer and draws in references from many academic fields and from pop culture. Not for the fainthearted, but great fun if the topic appeals to you.

#### Bardziej techniczna:<br>
Baddeley, A. (2007). Working memory, thought, and action. London: Oxford University Press. Written by the originator of the working memory theory, this book summarizes an enormous amount of research that is consistent with that theory.<br>
Schultz,W. (2007) Behavioral dopamine signals. Trends in Neurosciences, 30, 203-210. A review of the role of dopamine, a neurochemical, in learning, problem solving, and reward.<br>
Silvia, P.J. (2008). Interest: The curious emotion. Current Directions in Psychological Science, 17, 57-60.The author provides a brief overview of theories of interest, highlighting his own, which is similar to the account provided here: we evaluate situations as interesting if they are novel, complex, and comprehensible.<br>
Willingham, D.T. (2007). Cognition:The thinking animal. Upper Saddle River, NJ: Prentice Hall. This is a college-level textbook on cognitive psychology that can serve as an introduction to the field. It assumes no background, but it is a textbook, so although it is thorough, it might be a bit more detailed than you want.
